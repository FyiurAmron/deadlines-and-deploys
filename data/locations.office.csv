Znajdujesz się w pomieszczeniu，w którym panuje półmrok. Oplata Cię on i czujesz lekkie drapanie w gardle. Stoisz na środku. Po lewej i prawej stronie znajdują się identyczne odrapane boksy. Są pokryte brudem，potem i łzami niezliczonych zastępów ludzi，którzy siedzieli przy nich przez minione wieki. Teraz，chociaż jest już pusto，to w powietrzu wciąż unosi się drażniący śluzówki zapach ponadczasowych wydzielin. Skupiasz wzrok na najbliższym z boksów po lewej stronie. Brudny blat，przewrócony pojemnik z dartsami，porozrzucane notatki i słuchawki. Wszędzie słuchawki. Już wiesz gdzie jesteś. Call center，open space. Ósmy krąg Piekła.
Jesteś na samej górze: skórzane fotele，szklane blaty，motywatory na ścianach. Wiesz już, że znalazłeś się w gabinecie Dyrektora Operacyjnego. Towarzyszy ci tu cisza i jasne, dzienne światło wpadające przez dokładnie umyte szyby. Niezmącony spokój tego miejsca byłby nie do zniesienia，gdyby nie spękania i towarzyszące im ślady krwi na ścianie – jakby ktoś próbował przebić głową ścianę, jednak bez większych rezultatów.
Znajujesz się w kuchni. W zielonym kubku stojącym na blacie lekko włochata niedopita kawa z mlekiem，pachnąc lenistwem i niedbałością z lekką nutką dekadencji. Towarzyszy jej wisząca tuż nad nią na ścianie kartka z napisem 'Odpowiedzialnie myjemy po sobie kubki'. Owoce w koszyku pamiętają na pierwszy rzut oka czasy rządów lewicy，a ekspres do kawy wydaje z siebie co jakiś czas smętne rzężenie，wyrażające ból i tęsknotę za odrobiną konserwacyjnych pieszczot.
Zapach plastiku i tanich perfum; najwyraźniej jesteś w recepcji. Kiedyś，teoretycznie，mogłby urzędować tu piękne，długonogie blondynki. Teraz jednak biurko zaściełają porozrzucane firmowe długopisy, a po podłodze wokół walają się wydrukowane zdjęcia kotów i opiłki akrylu. Ktoś wyszedł na przerwę，i najwyraźniej już nie wrócił.
Jesteś w niewielkim pomieszczeniu. Toaleta. Ostre światło jarzeniówki，którą ktoś zapomniał zastąpić ledem，nierytmicznie mruga drażniąc oczy. Czujesz ucisk w żołądku，kiedy zbliżasz się do muszli klozetowej. Dwoma palcami podnosisz deskę，chociaż to i tak nie ma znaczenia. Wszędzie brud. Nie ma papieru toaletowego. Jak zwykle. Ktoś nie spuścił wody robiąc dwójkę. Jak zwykle.
Wchodzisz do sali konferencyjnej. Sterylna. Prawie nieużywana. Przerażająco jasna. Okna. W pomieszczeniu są okna. Na środku dużego półprostokątnego stołu znajduje się projektor，którego nikt nigdy nie potrafił obsłużyć bez przynajmniej pięciominutowego monologu o beznadziejności tego urządzenia. Wzdychasz ciężko na wspomnienie upalnego sierpnia，kiedy to znowu nie działała klimatyzacja，a szef prezentował owłosioną klatę i łydki，jako symbol wyluzowania i otwarcia frontem do pracowników niższego szczebla. Najniszego，jeśli uświadomić sobie，gdzie znajdowało się twoje codzienne miejsce pracy. Ściany w sali konferencyjnej są wyblakle od ostrego słońca，a podłoga lśni jakby przed chwilą ktoś ją wypolerował.
Schodzisz. Na dole panuje mrok i jest zimno. Wilgotno. To zalana serwerownia. Zwykły zapach palonego kurzu i przegrzanych kabli zastąpiła zgnilizna i zepsucie. Działo się tutaj coś strasznego. Miliony splątanych ze sobą przewodów，których początku nie mógł znaleźć nawet najstarszy informatyk w firmie. Rozstrzaskany sprzęt，zalana podłoga. Nawet pająków już nie ma.
W pomieszczeniu，w którym teraz jesteś nie ma prawie nic. Są tylko ściany z gołą cegłą i pół podłogi pokrytej panelami. Reszta to goły beton. Miejsce kaźni. Jedno biurko. Stary monitor. Komputer pamiętający jeszcze transformację ustrojową i Balcerowicza，który musiał odejść. Tu panuje jedna osoba. Pani Helena. Główna księgowa.
Wąskie i jasne pozbawione jakiegokolwiek charakteru pomieszczenie zwiastuje kadry. HR. Employer Branding. Nudno. Głowy nisko pochylone. Skupione na swoim zadaniu. Nie zwracają na Ciebie uwagi. Trochę jakby spały. Słychać brzęczenie much. Tysiąca much. Po chwili zauważasz，że nisko pochylone głowy mają otwarte czaszki. A pulsujące mózgi tych człekopodonych istot pokryte są robactwem. Dopiero teraz uderza Cię zapach zepsutego ciała. Chcesz uciec jak najdalej.
W gabinecie Prezesa wydaje się być przyjemnie. Gra muzyka，ktoś odpalił drogie cygaro. Fotele pokryte jeszcze droższym materiałem ze złotą nitką. Tak jak kanapa. Biurko sprowadzone z Maroka czy innego bardzo egzotycznego miejsca. Na ścianie maska z Bali. Po lewej rzeźba płonącego chłopca z Mogadiszu jako symbol ucisku  i wyzwolenia jednocześnie. Perfekcyjne miejsce. Barek. Drink. Koniaczek. Coś się jednak nie zgadza. Patrzysz na biurko，a tam pośród prezesowych dóbr mała żółta karteczka. Taka jak w recepcji. Wesoła karteczka，na której ktoś napisał NZS.
