W pomieszczeniu，w którym się znajdujesz，panuje półmrok. Oplata on Cię，budząc lekkie drapanie w gardle. Stoisz na środku. Po lewej i prawej stronie znajdują się identyczne odrapane boksy. Są pokryte brudem，potem i łzami niezliczonych zastępów ludzi，którzy siedzieli przy nich przez minione wieki. Teraz，chociaż jest już pusto，to w powietrzu wciąż unosi się drażniący śluzówki zapach ponadczasowych wydzielin. Skupiasz wzrok na najbliższym z boksów tuż obok ciebie. Brudny blat，przewrócony pojemnik z dartsami，porozrzucane notatki i złamane w pół słuchawki. Rozglądasz się nerwowo wokół... słuchawki，wszędzie słuchawki! No tak，wiesz już，gdzie jesteś. Echem w twojej głowie odbija się upiorne "Halo，w czym mogę pomóc?"... Call center，open space. Siódme piętro，ósmy krąg Piekła.
Jesteś na szczycie，na samej górze: otaczają cię skórzane fotele，szklane blaty i motywatory na ścianach. Wiesz już dobrze，że znalazłeś się w gabinecie dyrektora operacyjnego. Towarzyszy ci tu cisza i jasne，dzienne światło wpadające przez dokładnie umyte szyby. Niezmącony spokój tego miejsca byłby nie do zniesienia，gdyby nie spękania i towarzyszące im ślady krwi na ścianie – jakby ktoś próbował przebić ją głową，jednak bez większych rezultatów.
Znajujesz się w kuchni. W zielonym kubku stojącym na blacie tkwią lekko włochate resztki niedopitej kawy z mlekiem，pachnąc lenistwem i niedbałością，z lekką nutką dekadencji. Towarzyszy im wisząca tuż nad nimi na ścianie kartka z napisem 'Odpowiedzialnie myjemy po sobie kubki'. Owoce w koszyku wyglądają，jakby pamiętały czasy rządów lewicy，a ekspres do kawy wydaje z siebie co jakiś czas smętne rzężenie，wyrażające ból i tęsknotę za odrobiną konserwacyjnych pieszczot.
Otacza cię zapach plastiku i tanich perfum; najwyraźniej więc jesteś w recepcji. Kiedyś，teoretycznie，mogły urzędować tu piękne，długonogie blondynki. Teraz jednak biurko zaściełają porozrzucane firmowe długopisy，a po podłodze wokół walają się wydrukowane zdjęcia kotów i opiłki akrylu. Ktoś wyszedł na przerwę，i najwyraźniej już nigdy nie wrócił.
Stare，lecz wciąż czytelne ikonogramy wskazują przeznacznie niewielkiego pomieszczenia，w którym jesteś. Ostre światło jarzeniówki，którą ktoś zapomniał zastąpić ledem，neurotycznie mruga，drażniąc twoje oczy. Czujesz ucisk w żołądku，kiedy zbliżasz się do ukruszonej muszli klozetowej. Wszęchobecny brud nie jest w stanie zatrzeć wrażenia，którego doświadczasz，kiedy uświadamiasz sobie，że dostrzeżony przez ciebie kątem oka obiekt，tkwiący w pisuarze，to skamieniały stolec. Wiesz już teraz，że to nie brunatne głazy tkwiły w umywalce; twoje przerażenie wzrasta，kiedy uświadamiasz sobie najistotniejszą dla ciebie kwestię. Deficyt，niedostatek，brak... Całkowity i totalny brak papieru toaletowego.
Wchodzisz do sali konferencyjnej; jest sterylna，na oko prawie nieużywana，i przerażająco jasna. Są tu też okna，prawdziwe okna! Ostre słońce podkreśla kliniczną biel ścian，a lśnienie podłogi przywołuje na myśl jądra ssaków z rodziny psowatych. Na środku dużego prostokątnego stołu znajduje się panel sterowania systemu VC，którego nikt nigdy nie potrafił użyć do obsłużenia wideokonferencji，ale za to bardzo dobrze sprawdzał się jako przycisk do papieru. Wzdychasz ciężko na wspomnienie upalnego sierpnia，gdy znowu nie działała klimatyzacja，a szefowa prezentowała owłosione plecy i nogi jako symbol wyluzowania i otwarcia frontem do pracowników niższego szczebla. Najniższego，jeśli brać pod uwagę lokatorów poziomu -1.
Wszędzie wokół panuje mrok i zimno，a powietrze wypełnia nieprzyzwoita wilgoć — to zalana (w totalnego trupa) serwerownia. Zwykły zapach palonego kurzu i przegrzanych kabli zastąpiła elektryczna zgnilizna i bazodanowe zepsucie. Miliony splątanych ze sobą przewodów，których końców nie mógł odnaleźć nawet Karol Wielki，główny administrator，musiały w końcu swoimi polami magnetycznymi rozpruć czasoprzestrzeń，zakrzywiając rzeczywistość wokół. Rozstrzaskane node'y spływają leniwie na podłogę tylko po to，by sekundę później w nienaturalny sposób wpełzać na powrót na racki. Nawet pająków już nie ma，musiały dawno już uciec przerażone，gdy po raz pierwszy ukąsiły je ich własne sieci.
Spartańsko puste pomieszczenie，w którym teraz jesteś，przywodzi na myśl namiot zaprawionego w bojach i pogiętego upływem czasu generała. Nie ma tu prawie nic; są tylko ściany licowane czerwoną cegłą，i trochę zużytej zielonkawej wykładziny na podłodze. Jedno biurko，stary monitor，antyczny komputer pamiętający jeszcze późny komunizm，a z tyłu szafa ze skoroszytami，których treści nie rozszyfruje już nigdy chyba nikt. Na biurku leży stary kalkulator z klawiszami wytartymi tak，że zatraciły już nie tylko nadruki，ale i kształt — a obok niego jedno samotne zdjęcie w dębowej ramce: zdjęcie burego kotka w słomianym kapeluszu，leżącego na plażowym molo，z podpisem "Helenie — Tadek. Międzyzdroje 1965".
Wąskie i jasne pozbawione jakiegokolwiek charakteru pomieszczenie zwiastuje dział kadr. Na ścianach wiszą kserokopie kilku suchych dowcipów rysunkowych z czasów Napoleona，a obok，w kącie，małe，wypełnione popiołem palenisko，z tkwiącym w nim pordzewiałym prętem z logiem，używanym pewnie do znakowania nowoprzyjętych pracowników. Nudno. Pokój zawalają zmumifikowane zwłoki，z nisko pochylonymi główkami，wciąż najwyraźniej skupionymi na swoim zadaniu i nie zwracającymi na ciebie uwagi. Niektóre z głów mają otwarte czaszki; zalegają w nich musze truchła，których wygląd wskazuje dobitnie na powolną i okrutną śmierć z niedożywienia.
Po oczach bije złoto; w powietrzu wciąż czuć zapach dymu z drogich cygar. Czarne skórzane fotele pokryte przywodzą na myśl scenę z filmu przyrodniczego... szczególnie，gdy twój wzrok zatrzymuje się na kanapie w rogu，wykonanej w ten sam sposób. Do wykonania wielkiego, przytłaczającego biurka wycięto pewnie ostatnich dziesięć drzew z jakiegoś zagrożonego tropikalnego gatunku; obok, po lewej, stoi rzeźba płonącego chłopca z Mogadiszu jako symbol ucisku i wyzwolenia jednocześnie. Perfekcyjne miejsce. Barek，chociaż dziś już pusty, wciąż wionie drogim koniakiem i prawdziwym szampanem... coś się jednak nie zgadza. Na biurku，pośród pozłacanych długopisów i innych symboli statusu，leży mała，żółta karteczka，z wciąż czytelną inskrypcją "NZS".
