Znajdujesz się w pomieszczeniu，w którym panuje półmrok. Oplata Cię on i czujesz lekkie drapanie w gardle. Stoisz na środku. Po lewej iprawej stronie znajdują się identyczne odrapane boksy. Są pokryte brudem potem i łzami ludzi，którzy przy nich siedzieli.Teraz jest pustojednak drażniący śluzówki zapach nadal unosi się w powietrzu. Skupiasz wzrok na najbliższym  boksów po lewej stronie. Brudny blat，przewrócony kubek po kawie，porozrzucane notatki i słuchawki. Słuchawki. Już wiesz gdzie jesteś. To openspace.Call center. To siódmy krąg Piekła.
Jesteś w niewielkim pomieszczeniu. Toaleta.Ostre światło jażeniówki，którą ktoś zapomniał zastąpić ledem，nierytmicznie mruga drażniąc oczy. Czujesz ucisk w żołądku，kiedy zbliżasz się do muszli klozetowej. Dwoma palcami podnosisz deskę，chociaż to i tak nie ma znaczenia.Wszędzie brud. Nie ma papieru toaletowego. Jak zwykle. Ktoś nie spuścił wody robiąc dwójkę. Jak zwykle.
Wchodzisz do sali konferencyjnej. Sterylna. Prawie nieużywana.Przerażająco jasna. Okna. W pomieszczeniu są okna. Na środku dużego półprostokątnego stołu znajduje się projektor，tórego nikt nigdy nie potrafił obsłużyć bez przynajmniej pięciominutowego monologu o beznadziejności tego urządzenia. Wzdychasz ciężko na wspomnienie upalnego sierpnia，kiedy to znowu nie działała klimatyzacja，a szef prezentował owłosioną klatę i łydki，jako symbol wyluzowania i otwarcia frontem do pracowników niższego szczebla. Najniszego，jeśli uświadomić sobie，gdzie znajdowało się twoje codzienne miejsce pracy. Ściany w sali konferencyjnej są wyblakle od ostrego słońca，a podłoga lśni jakby przed chwilą ktoś ją wypolerował.
Schodzisz. Na dole panuje mrok i jest zimno. Wilgotno. To zalana serwerownia. Zwykły zapach palonego kurzu i przegrzanych kabli zastąpiła zgnilizna i zepsucie. Działo się tutaj coś strasznego. Miliony splątanych ze sobą przewodów，których początku nie mógł znaleźć nawet najstarszy informatyk w firmie. Rozstrzaskany sprzęt，zalana podłoga. Nawet pająków już nie ma.
Jesteś na samej górze. Wymuskane fotele，szklane blaty. Gabinet Dyrektora Operacyjnego.Cisza i dzienne światło wpadające przez umyte szyby.Niezmącony spokój tego miejsca byłby nie do zniesienia，gdyby nie ślady krwi na ścianie. Tak jakby ktoś próbował przebić głową mur.Daremnie.
Znajujesz się w kuchni.W zielonym kubku stojącym na blacie lekko nadpsuta niedopita kawa z mlekiem. Najgorszy zapach na świecie. Na ścianie kartka z napisem myjemy po sobie kubki，a mleko nie ma nóżek i trzeba je przynieść z sekretariatu.Zepsuty ekspres. Brak świeżych owoców. W koszyku tylko jeden smętny banan. Boli.
Zapach świeżego pieczywa i tanich perfum. Oto jesteś w recepcji. Kiedyś na pewno urzędowały tu piękne długonogie blondynki.Teraz tylko porozrzucane firmowe długopisy oraz walające się po całym biurku zabawne kolorowe karteczki przypomają obytności człowieka. Pewnie znowu mają przerwę.
W pomieszczeniu，w którym teraz jesteś nie ma prawie nic. Są tylko ściany z gołą cegłą i pół podłogi pokrytej panelami. Reszta to goły beton. Miejsce kaźni. Jedno biurko. Stary monitor. Komputer pamiętający jeszcze transformację ustrojową i Balcerowicza，który musiał odejść. Tu panuje jedna osoba. Pani Helena. Główna księgowa.
Wąskie i jasne pozbawione jakiegokolwiek charakteru pomieszczenie zwiastuje kadry. HR. Employer Branding. Nudno. Głowy nisko pochylone. Skupione na swoim zadaniu. Nie zwracają na Ciebie uwagi. Trochę jakby spały. Słychać brzęczenie much. Tysiąca much. Po chwili zauważasz，że nisko pochylone głowy mają otwarte czaszki. A pulsujące mózgi tych człekopodonych istot pokryte są robactwem. Dopiero teraz uderza Cię zapach zepsutego ciała. Chcesz uciec jak najdalej.
W gabinecie Prezesa wydaje się być przyjemnie. Gra muzyka，ktoś odpalił drogie cygaro. Fotele pokryte jeszcze droższym materiałem ze złotą nitką. Tak jak kanapa. Biurko sprowadzone z Maroka czy innego bardzo egzotycznego miejsca. Na ścianie maska z Bali. Po lewej rzeźba płonącego chłopca z Mogadiszu jako symbol ucisku  i wyzwolenia jednocześnie. Perfekcyjne miejsce. Barek. Drink. Koniaczek. Coś się jednak nie zgadza. Patrzysz na biurko，a tam pośród prezesowych dóbr mała żółta karteczka. Taka jak w recepcji. Wesoła karteczka，na której ktoś napisał NZS.




